رایج‌ترین شیوه‌ای که برای اضافه کردن ماژول‌ها به جاوااسکریپت استفاده می‌شود، ماژول‌های CommonJS می‌باشد. Node.js از آن استفاده می‌کند و سیستمی است که بیشتر بسته‌های NPM از آن استفاده می‌کنند.

مفهوم اصلی در ماژول‌های CommonJS تابعی به نام ‌require است. زمانی که از این تابع به همراه نام ماژول یک وابستگی استفاده می‌کنید، این تابع اطمینان حاصل می‌کند که ماژول مورد نظر بارگیری شده است و رابط آن را برمی گرداند.

به دلیل اینکه بارگیرنده (loader)، ماژول مورد نظر را درون یک تابع قرار می‌دهد، ماژول‌ها به صورت خودکار قلمروی محلی خودشان را می‌گیرند. تنها کاری که باید بکنند این است که تابع require را فراخوانی کنند تا به وابستگی‌های آن‌ها دسترسی داشته باشند و رابطشان را در شیئی که به exports تخصیص یافته قرار دهند.

تفاوت: 
 به جای فراخوانی یک تابع برای دسترسی به یک وابستگی، از کلید‌واژه‌ی مخصوصی به نام import استفاده می‌کنیم

 برای ایجاد یک صدور پیش فرض (default) می‌توانید از export default قبل از یک عبارت، تعریف تابع یا کلاس استفاده کنیم

 عمل import ماژول ES قبل از این که اجرای اسکریپت ماژول شروع شود اتفاق می‌افتد. یعنی import را نمی‌توان درون تابع یا بلاک‌ها قرار داد و نام وابستگی‌ها باید به صورت رشته محصور در نقل قول باشد نه عبارت‌های قابل ارزیابی جاوااسکریپت.

(reference: http://eloquentjs.ir/10_modules.html)